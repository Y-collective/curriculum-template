<p>A JSBin egy nagyon egyszerűen használható, de látványos online programozós felület. Az az előnye, hogy semmit nem kell letöltened hozzá, bárhonnan használhatod, és mégis, azonnal megoszthatod az első próbálkozásaidat Facebookon, vagy ahol jól esik. A következő napokban főleg JSBin-ben fogsz dolgozni.</p>

<p>A feladatod az, hogy regisztrálj a JSBin oldalon a GitHub felhasználóddal:
    <a href="https://jsbin.com" target="_blank">https://jsbin.com</a>.

<p>Kattints a “Login or Register” gombra a jobb oldalon. Válaszd a “Login or Register with GitHub” gombot. Át fog irányítani a GitHubra és engedélyt kér, hogy összekösd a JSBin-t a GitHubbal.</p>

<p>Engedélyezd.</p>

<p>Ezzel készen is van a fejlesztői környezeted, gratulálok! :)</p>

<p>A JSBin egyébként nagyon egyszerűen működik: a bal oldalon van egy HTML kód, amit szabadon módosíthatsz, a jobb oldalon pedig egy “Output” rész, ami a kész weboldalt mutatja, ahogy az bárkinek a böngészőjében megjelenne – csak egy kisebb területen, hogy egyszerre tudd nézni a HTML kódot (bal oldal) és a kész weboldalt (jobb oldal).</p>


