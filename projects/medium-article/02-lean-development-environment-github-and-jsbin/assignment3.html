<p>Akadémiánkon amellett, hogy kódolni tanítunk, időről időre hasznos eszközöket fogunk mutatni, illetve egyéb készségeidet is fejlesztjük, amelyek tapasztalataink alapján szerves részét adják a programozói létnek.</p>

<p>Az álláskeresés egyik fontos eleme az online portfóliód, amelyben a referenciamunkáid mellett veled is megismerhetnek a leendő potenciális munkaadóid. Most egy kezdeti lépésként az önéletrajzod alapjait fogjuk létrehozni.</p>

<p>Látogass el az internet legnagyobb önéletrajz-adatbázisába, a LinkedIn-re (<a href="https://www.linkedin.com/" title="LinkedIn" target="_blank">http://www.linkedin.com</a>), és hozz létre egy profilt magadnak (vagy jelentkezz be, ha már korábban regisztráltál).</p>

<p>A regisztráció során pipáld be, hogy diák vagy, és írd be az iskola nevét: <strong>CodeBerry Programming School</strong>.</p>

<p>Töltsd ki a kezdés és a várható befejezés dátumát. Nyugodtan legyél optimista, mi is bízunk benned! :) (Ha már volt regisztrációd, az Education résznél tudod hozzáadni a CodeBerry-t iskoládként.</p>

<p><img class="img-responsive center-block" src="/content/images/03-3-linkedin.png" alt="LinkedIn" /></p>

<p>A későbbiekben a GitHub profilod fogja gyűjteni a referenciamunkáidat, a LinkedIn profilod pedig azért fogod bővíteni, hogy minél több munkalehetőség megtalálhasson.</p>


