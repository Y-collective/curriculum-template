<p>Magányosan kódolni nem jó dolog, ezért hoztuk létre a CodeBerry Slack-et, ahol együtt lóghatsz a többi diákunkkal. Itt kérdezhetsz a közösségtől az anyaggal kapcsolatban, illetve itt éred el a mentorainkat is, ha elakadnál. Ha pedig csak beszélgetnél a többi kóderrel, akkor is szívesen látunk. :)</p>

<p><img class="img-responsive center-block" src="/content/images/medium-slack-privacy.png" alt="CodeBerry Slack"></p>

<p>Mielőtt elkezdenénk a programozást, lépj be a Slack-be, a következő módon:</p>
<ul>
	<li>Küldtünk neked egy emailt, aminek a tárgya "Amanda Light invited you to CodeBerry..." Ebben találsz egy linket, amelyre kattintva regisztrálni tudsz a Slack-ünkre.</li>
	<li>Ha nem találnád a levelet a bejövő üzeneteid között, akkor nézd meg a levélszemét (spam) mappádat is, néha sajnos odakerülnek a meghívók.</li>
	<li>Ha ott sincs, dobj egy emailt a <a href="mailto:hello@codeberryschool.com">hello@codeberryschool.com</a> címre és megoldjuk. ;)</li>
</ul>

<p>Ha megérkeztél a Slack-re, a következő lehetőségeid vannak:</p>
<ul>
	<li>A <a href"https://codeberryschool.slack.com/messages/kerdezz-felelek/" target="_blank">#kerdezz-felelek</a> csatornán tudsz kérdezni a többi tanulónktól az anyaggal kapcsolatban. Ha bármilyen kóddal kapcsolatos témád van, az ide jöhet.</li>
	<li>A <a href"https://codeberryschool.slack.com/messages/random/" target="_blank">#random</a> csatornán megy az off-topic beszélgetés, ide nyugodtan dobálhatsz érdekes cikkeket, vicces macskás gif-eket, ami csak eszedbe jut.</li>
	<li>A <a href"https://codeberryschool.slack.com/messages/meta/" target="_blank">#meta</a> csatornán beszélgetünk az iskoláról magáról. Ha kérdésed van a tanfolyamunkkal kapcsolatban, fejlesztési javaslatod, visszajelzésed van, szívesen vesszük ide.</li>
	<li>Ha valahol elakadnál vagy ügyfélszolgálati kérdésed van, nyugodtan keresd meg vele privát üzenetben Amandát, aki szívesen segít. A felhasználóneve codeberry-amanda, így tudod megtalálni a Slack-en.</li>
</ul>

<p>Ha megjöttél, mutatkozz be nekünk.</p>
<p>Ha megérkeztél Slack-re és körbenéztél, akkor ideje, hogy bemutatkozz a közösségnek. Keresd meg a #bemutatkozas csatornát és válassz az alábbi két lehetőség közül:</p>
<ul>
	<li>Ha introvertáltnak érzed ma magad, akkor csak írj ennyit a csatornára: “Sziasztok, a nevem … és ma érkeztem meg a CodeBerry-be.”</li>
	<li>Ha szívesen osztanál meg többet magadról, akkor pedig mutatkozz be és meséld el, hogy miért szeretnél megtanulni kódolni.</li>
</ul>

<p>Ennyit a Slack-ről, ne feledd, hogy ide bármikor visszatérhetsz, ha társaságra vágysz vagy segítségre van szükséged. Bónuszként pedig <a href="https://codeberryschool.slack.com/downloads" target="_blank">látogass el ide</a>, ha szeretnéd letölteni a Slack app-ot a gépedre vagy a telefonodra, hogy bárhonnan elérhesd a CodeBerry közösséget.</p>
