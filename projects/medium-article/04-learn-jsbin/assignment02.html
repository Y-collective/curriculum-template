<p>Az előző leckében átnéztük a JSBin alapfunkcióit, de a szerkesztő még rendelkezik pár rejtett beállítással, amelyek könnyebbé teszik a munkát és a tanulást. Ezeket az Account > Editor settings gombra kattintva éred el. Lássuk, mit tudnak.</p>

<h2>A következő beállításokat és kiegészítőket érdemes bekapcsolnod a JSBin-ben</h2>

<p><strong>A “Settings” szekcióban:</strong></p>
<ul>
	<li><strong>Theme:</strong> itt válogathatsz a stílusok közül - a lap alján a “Preview” dobozban tudod megnézni a sablon előnézetét.</li>
	<li><strong>Wrap lines:</strong> ha ezt bepipálod, akkor a JSBin automatikusan betördeli a sorokat a szerkesztőablakban. Hasznos, mert enélkül oldalra kéne görgetned, ha a kódod túllóg az ablakodon.</li>
	<li><strong>Line numbers:</strong> megszámozza a soraidat, így könnyebben tájékozódhatsz a kódodban. </li>
</ul>

<p><strong>Az “Addons” szekcióban:</strong></p>
<ul>
	<li><strong>Active line:</strong> a JSBin kijelöli neked, hogy épp melyik soron dolgozol.</li>
	<li><strong>Close brackets:</strong> automatikusan bezárja a kacsacsőröket és kapcsos zárójeleket, ha beírtad a tag-et. Szokták szeretni a diákok. :)</li>
	<li><strong>Match brackets:</strong> az összetartozó zárójeleket jelöli meg, ha melléjük állsz a kurzorral.</li>	
	<li><strong>Highlight:</strong> ha kijelölsz egy szót a kurzorral, megmutatja az összes helyet, ahol előfordul a kódban.</li>
	<li><strong>Match tags:</strong> egy másik favorit. Ez a beállítás jelöli neked az összetartozó nyitó és záró tag-eket, illetve pirossal kihúzza a kódban a pár nélkül hagyott tag-eket. Különösen hasznos akkor, ha hibákat keresel a kódodban.</li>
	<li><strong>Trailing space:</strong> megmutatja a felesleges szóközöket a kódban.</li>
	<li><strong>Tern:</strong> bekapcsolja a Tern engine-t, ami majd a JavaScript kódok írásánál lesz hasznos, mivel képes automata kódkiegészítésre és hasonlókra.</li>	
</ul>

<h2>A beállítások egy képen</h2>

<p><img class="img-responsive center-block" src="/content/images/medium-hidden-settings.png" alt="JSBin rejtett beállítások"></p>

<p>Az eredményt a Preview dobozban tudod megnézni. Ha a fenti funkciókat bekapcsolod, könnyebben átlátod majd a kódod és az esetleges hibákat is egyszerűbb lesz felfedezni.</p>