<p>Most pedig kiszínezzük az oldalt, CSS segítségével.</p>

<p>Jegyezd meg, hogy mindig a <em>HTML</em> csinálja az oldal <em>tartalmát</em>, a <em>CSS</em> pedig a színezést, méretezést, betűtípusokat.</p>

<p>A JSBin közepén van egy “CSS” gomb, ami kinyit/becsuk egy középső panelt. Nyomd meg, hogy kinyíljon a CSS szerkesztő. Ezután a CSS szerkesztőbe gépeld be a következőt:</p>

<pre><code class="language-css line-numbers">
  html { background-color:red; }
</code></pre>

<p class="tip">+1 tipp: A kapcsos zárójelet Windowson, magyar billentyűzeten a jobb oldali <kbd>Alt + B</kbd> ill. <kbd>Alt + N</kbd> billentyűkombinációkkal, a pontosvesszőt <kbd>Alt + ,</kbd> -vel tudod beírni.</p>

<p>Próbálkozz más színekkel is! Az informatikai feladatoknál fontos, hogy ne egy unalmas iskolai példának fogd fel őket, hanem játékoknak. Mint a legó. Játssz vele, próbálgasd, rontsd el. <kbd>Ctrl + Z</kbd> -vel szinte mindent vissza lehet csinálni :)</p>

<p class="tip">+1 tipp: rengeteget tanulsz azzal, ha játszol, próbálkozol, élvezed a feladatot és nem félsz elrontani, mint ha csak utasításokat követsz. Ha sikerül ezt fejben tartanod, gyorsan fog menni a tanulás.</p>


