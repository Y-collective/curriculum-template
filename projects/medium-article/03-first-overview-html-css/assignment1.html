<p>Nyiss egy új bint a <a href="http://jsbin.com" title="JSBin" target="_blank">JSBin oldalán</a> és keresd meg a <code>&lt;body&gt;</code> (oldal nyitó) taget, a bal oldalon látható HTML kódban. Keresd meg a <code>&lt;/body&gt;</code> (oldal záró) taget is.</p>

<p class="tip">+1 tipp: A “tag” szó a HTML-ben gyakorlatilag építőkövet jelent. Ezekre mind magyarul, mint angolul, egyszerűen “tag”-ként (kiejtése magyarul “teg”, <a href="https://translate.google.com/#en/hu/tag" target="_blank">angolul</a>) szoktak hivatkozni.</p>

<p>A kettő közé írj egy szöveget, pl. “Hello world” – a legtöbb informatikus ezzel a szöveggel szokta az első programját írni. Ez még nem egy program, úgyhogy írhatsz bármi mást is. A szöveg a jobb oldalon megjelenik.</p>

<p>A HTML5-ben, amit most használ mindenki, a <em>HTML</em> kód kizárólag a weboldal <em>tartalmáért</em> felelős, a <em>stílust</em> (pl. félkövér szöveg, betűszín, képméret) pedig a CSS határozza meg.</p>

<p>Próbálkozz, játssz különböző szövegekkel, hosszabbakkal-rövidebbekkel. Próbáld máshova is beírni a szöveget (nem a <code>&lt;body&gt;</code> tagen belülre, hanem bárhova máshova). Elrontani nem tudod, mert bármikor rányomhatsz a bal-fent lévő “New bin” gombra és visszaáll a kezdeti állapot :)</p>

<p class="tip">+1 tipp: A kacsacsőr (<code>&lt;</code> és <code>&gt;</code>) jeleket Windowson, magyar billentyűzeten a jobb oldali <kbd>Alt + .</kbd> ill. <kbd>Alt + M</kbd> billentyűkombinációkkal tudod beírni.</p>

<p>Azért próbáld meg egy párszor elrontani, abból mindig sokat tanul az ember!</p>


